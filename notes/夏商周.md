<!--
 * @Author: 夏朝辉 lesslessmore@163.com
 * @Date: 2023-05-30 17:39:04
 * @LastEditors: 夏朝辉 lesslessmore@163.com
 * @LastEditTime: 2023-05-30 17:46:20
-->
# 夏

# 商

# 周

<center>
《诗经·大雅·荡》
</center>
<center>
<br />
<p>荡荡上帝，下民之辟。疾威上帝，其命多辟。</p>
<p>天生烝民，其命匪谌。靡不有初，鲜克有终。</p>
<p>文王曰咨，咨女殷商。曾是彊御？曾是掊克？</p>
<p>曾是在位？曾是在服？天降滔德，女兴是力。</p>
<p>文王曰咨，咨女殷商。而秉义类，彊御多怼。</p>
<p>流言以对，寇攘式内。侯作侯祝，靡届靡究。</p>
<p>
文王曰咨，咨女殷商。女炰烋于中国，敛怨以为德。</p>
<p>不明尔德，时无背无侧。尔德不明，以无陪无卿。</p>
<p>文王曰咨，咨女殷商。天不湎尔以酒，不义从式。</p>
<p>既愆尔止，靡明靡晦。式号式呼，俾昼作夜。</p>
<p>文王曰咨，咨女殷商。如蜩如螗，如沸如羹。</p>
<p>小大近丧，人尚乎由行。内奰于中国，覃及鬼方。</p>
<p>文王曰咨，咨女殷商。匪上帝不时，殷不用旧。</p>
<p>虽无老成人，尚有典刑。曾是莫听，大命以倾。</p>
<p>文王曰咨，咨女殷商。人亦有言：颠沛之揭。</p>
<p>枝叶未有害，本实先拨。殷鉴不远，在夏后之世。</p>

</center>
